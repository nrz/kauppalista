Web-palvelinohjelmointikurssin harjoitustyö: Kauppalista

tekijät: Ville Verkkonen, Antti Nuortimo, Kasimir Aula, Eero Kalaja

30. joulukuuta 2016

Verkkosivun osoite: http://kauppalistat.herokuapp.com

GitHub-sivu: https://github.com/villeverkkonen/kauppalista

Ryhmän jäsenet:

Ville Verkkonen
Antti Nuortimo
Kasimir Aula
Eero Kalaja

Kauppalista on web-sovellus, johon on mahdollista tallentaa kauppalistoja ja niitä on mahdollista jakaa muiden käyttäjien kanssa.

Kauppalistan käyttöohje

Kauppalistaa käyttääkseen on ensin luotava käyttäjätunnus. Käyttäjätunnuksen luomista varten on annettava haluttu käyttäjätunnus sekä salasana.
Käyttäjätunnus voi olla mikä tahansa merkkijono, paitsi tyhjä merkkijono tai varattu käyttäjätunnus.
Salasanan on oltava pituudeltaan vähintään 8 merkkiä, siinä on oltava vähintään yksi kirjain joukosta a ... z tai A ... Z, vähintään yksi numero,
sekä vähintään yksi merkki, joka ei kuulu kumpaankaan em. joukoista. Lisäksi salasana ei saa olla sama kuin käyttäjätunnus eikä käyttäjätunnuksen osa.
Salasana ei saa myöskään olla käyttäjätunnus takaperin. Näillä tarkastuksilla pyritään siihen, että salasanan murtaminen brute force -menetelmällä ei onnistu kovin helposti.

Kauppalistan etusivulla osoitteessa http://kauppalistat.herokuapp.com/etusivu näkyy eri näkymä kirjautuneille ja kirjautumattomille käyttäjille.
Kirjautumattomille näkyy kirjautumislomake ja "Luo uusi tunnus" -nappi.
Kirjautuneille näkyy linkki käyttäjäsivulle ja "Kirjaudu ulos" -nappi.
Tunnuksen luonnin yhteydessä tehdään automaattinen kirjautuminen uudella tunnuksella (autologin) ja siirrytään sivulle
https://kauppalistat.herokuapp.com/kayttajat/{kayttajaid}/kauppalistat.
Tällä sivulla on näkyvissä käyttäjän tiedot ja kauppalistat,
joiden muokkaukseen käyttäjällä on oikeudet. Lisäksi sivulla on mahdollisuus luoda uusia kauppalistoja.
Yksittäinen käyttäjä ei pääse muiden käyttäjien käyttäjäsivuille.

Kun uusi kauppalista luodaan, siirrytään kauppalistan sivulle https://kauppalistat.herokuapp.com/kayttajat/{kayttajaId}/kauppalista/{kauppalistaId}.
Luotu lista on aluksi tyhjä. Näkymässä on tekstikenttä uusien tuotteiden lisäämiselle sekä uusien käyttäjien lisäämiselle.
Kauppalistaan lisätyt asiat näkyvät listattuna lisäyskentän yläpuolella.
Kun käyttäjä painaa "Ostettu"-painiketta tuotteen vierestä, siirtyy tuote "Ostetut tuotteet"-listaan.
"Poista"-nappi poistaa tuotteen kokonaan listalta.
Muiden käyttäjien lisääminen antaa kyseiselle käyttäjälle oikeudet katsella ja muokata kyseistä kauppalistaa.
Sivun yläosassa on listattuna kauppalistan kaikki käyttäjät.
"Poista kauppalista" -nappi poistaa kaikki tuotteet ja käyttäjät listalta, sekä koko kauppalistan.

Web-sovellus on toteutettu mobiilikäytettävyyttä silmällä pitäen, sillä sovellusta tultaisiin käyttämään luultavasti lähinnä kännykällä.
Boksi skaalautuu sen mukaan, miten pitkästi sen sisällä on tekstiä, venymättä kuitenkaan käytettävän laitteen näytön reunan yli.

Sivun favicon on itse tehty, eikä siis tarvitse lisenssiä.

Sovellus on yhdistetty Travikseen. Kun muutokset työnnetään Github-repositorioon, käydään testit Traviksen kautta läpi.
Jos testit menevät läpi, sovellus päivitetään myös Herokuun.

Sovelluksessa on erikseen testi- ja tuotantoprofiilit.
Testiprofiilissa näytetään esimerkiksi etusivulla kaikki käyttäjät, ja käyttäjäsivulla näytetään käyttäjän salasana.
Testiprofiilissa sallitaan myös framejen käyttö h2-tietokantaa varten. Tuotantoprofiilissa tämä on estetty CSRF-hyökkäysten estämiseksi.

Harkittuja ideoita jatkokehitystä ajatellen on tullut todella paljon. Hyödyllisiksi koetuista mainittakoon:
- käyttäjien historia, sekä mahdollisuus muokata omaa historiaansa
- tuotteiden lisäys kuvan perusteella, jos ei esimerkiksi muista nimeä
- mahdollisuus poistaa käyttäjiä kauppalistalta
- kielen vaihtaminen

Työskentelytavoista:
Tapasimme torstaisin parin tunnin sessioissa, eli pääosin työskentely tapahtui yksinämme. Tosin Facebook-chattimme oli ahkerassa käytössä,
jossa aina joku vastasi, kun joku kysyi. Käytännössä aivan yksin ei joutunut juuri koskaan koodailemaan.
